
\chapter{Implementace a testování metod}
\label{chap:impl}

Praktická část práce se zabývá porovnáním výkonnosti metod nalezení a popisu bodových příznaků na použitém datasetu. Je stanovena metrika výkonnosti a kombinace metod jsou testovány na výkonnost, rychlost detekce a počet nalezených bodů na celém datasetu a jeho částech.

\section{Dataset}

\begin{figure}[!ht] 
	\centering
	\includegraphics[width=5in]{img/belledonne.png}
	\caption{Subset Belledonne z datasetu - stejná scéna s postupně se zmenšujícím zoomem. Porovnává se vždy první obrázek vlevo nahoře s jedním z ostatních } 	\label{dataset_belledonne}
\end{figure}

Pro experimenty v této práci byl použit dataset volně dostupný na webu \footnote{\url{http://kahlan.eps.surrey.ac.uk/featurespace/web/related_papers/affine.html}}. Všechny datasety na tomto webu byly prozkoumány skriptem \verb|create_configs.py| a byly z nich vytěženy všechny páry obrázků, ke kterým je zadána zároveň matice homografie (viz sekce \ref{sec:homo}). Výsledný dataset sestává z jednotlivých subsetů obsahujících vždy několik obrázků zobrazujících jednu scénu pod různými prostorovými transformacemi. Příkladem je subset Belledone na obrázku \ref{dataset_belledonne}, nebo subsety Monet a Asterix, jejichž vždy jeden vybraný pár je vidět na obrázcích \ref{ex_MONET} a \ref{ex_asterix}. Dále byly z této množiny vytvořeny subsety podle transformace, která se v nich odehrává. Některé subsety obsahují skutečnou prostorovou transformaci, tj. rotaci podle osy procházející středem fotoaparátu (subset rot), změnu úhlu pozorování (angle), nebo zoom, jiné jsou téměř nebo zcela statické a testují robustnost detektorů a deskriptorů vůči jiným transformacím: rozostření(blur), změnám světelných podmínek (light) nebo změně rozlišení obrazu(res). Porovnává se vždy jeden z obrázků s postupně všemi ostatními (obr. \ref{dataset_belledonne}). 

\section{Homografie}
\label{sec:homo}

Homografie \cite{berenda2010homografie}, nebo také projektiní transformace je invertibilní transformacemezi dvěma projektivními pohledy (tzn. pohledy například fotoaparátu do 3D scény). Přímce z jednoho pohledu přiřazuje vždy přímku v druhém pohledu, bodu přiřazuje bod. Vyjadřuje tedy, jak se mění vjem pozorovaného předmětu v závislosti na změnách pozice, rotace nebo úhlu pohledu pozorovatele. Homografie je popsána transformační maticí $\mathbb{H}$ o rozměru $3\times 3$. Pro transformaci bodu z jedné projektivní plochy na druhou $x_i \leftrightarrow x'_i$ platí:
\begin{equation}
x'_i = \mathbb{H}x_i = 
\begin{bmatrix}
h_{11} & h_{12} & h_{13} \\
h_{21} & h_{22} & h_{23} \\
h_{31} & h_{32} & h_{33}
\end{bmatrix}
\begin{bmatrix}
x_i \\ y_i \\ 1
\end{bmatrix}
= 
\begin{bmatrix}
x'_i \\ y'_i \\ w'_i
\end{bmatrix},
\end{equation} 
kde souřadnice $w'$ představuje měřítko. Matici homografie lze potom nalézt spojením těchto rovnic pro asociované páry nalezených bodů ve zdrojových obrazech a aproximací řešení přeurčené soustavy rovnic například metodou nejmenších čtverců nebo RANSAC. 

Vzdálenost deklarované a nalezené homografie je v experimentech této práce brána jako měřítko kvality konkrétní metody nebo kombinace metod na daném datasetu. Kvalita homografie nabývá hodnot od 0 do 100\% a vypočítává se jako:

\begin{align}
	pi_1 = H_1 * eig(H_1) \\
	pi_2 = H_2 * eig(H_2) \\
	dif = pi_1 - pi_2 \\
	100*(\frac{pi}{2} - atan(dif \times{} 10^-4))
\end{align}

kde $H_1$ je homografie deklarovaná v datasetu, $H_2$ je matice homografie nalezená
programem, $eig(H)$ jsou vlastní čísla matice $H$. 

%Dále je zkoumán celkový počet přiřazených bodů (označen 'matches') a z něj počet bodů použitých k aproximaci homografie (označen 'inliers'). Dále jsou zkoumány časy pro detekci a popis při použití jednotlivých detektorů a deskriptorů. 

%IMPLEMENTACE

\section{Implementace}

\begin{figure}[!htp] 
	\centering
	\includegraphics[width=6in]{img/impl_uml.pdf}
	\caption{Schema implementace programů provádějících experimenty a jejich vyhodnocení} \label{impl_uml}
\end{figure}

Porovnání jednotlivých metod bylo implementováno v hlavním programu v C++ s využitím frameworku openCV. Zpracování datasetu, dávkové spouštění porovnání a statistické vyhodnocení výsledků bylo implementováno v jazyku Python s využitím knihovny Pandas. Schema implementace lze vidět na obrázku \ref{impl_uml}. Celá implementace společně se zdrojovými soubory pro tento dokument je k nalezení na githubu autora \footnote{\protect\url{https://github.com/PetrBarborka/BPrace}}

Data o souborech v datasetu jsou vytěžena skriptem \verb|create_configs.py| v Pythonu a zkompilována do konfiguračních souborů pro hlavní program \verb|BP|. Skript \verb|run_batch.py| poté tyto konfigurační soubory načte a postupně s nimi spustí hlavní program. Ten pro každou vybranou složku datasetu vytvoří výstupní složku s obrázky, které zobrazují nalezené a spojené body mezi jedním a druhým obrázkem z vyhodnocovaného páru a soubor \verb|data.csv|, který obsahuje informace o jednotlivých párech, rychlostech vyhodnocení a kvalitě odhadu homografie. Skript \verb|get_data.py| ze souborů \verb|data.csv| vytvoří jeden globální soubor a několik souborů se subsety podle transformace, kterou reprezentují: Úhel (ve smyslu změna polohy pozorovatele směrem do stran), rotace (okolo osy procházející středem fotoaparátu), zoom, nasvětlení, rozostření a změna rozlišení. Tyto soubory jsou zpracovány skriptem \verb|pandas_stats.py| do obrázků a tabulek v této kapitole.

Hlavní program sestává ze čtyř tříd. První tři zajišťují obalení detektorů, deskriptorů a nástrojů výpočtu homografie z openCV tak, aby spolu všechny varianty vzájemně fungovaly a aby byly jednotlivé metody implementačně zaměnitelné. Poslední třída zajišťuje servisní funkce jako vstup a výstup a podobně. Tyto třídy jsou využity v hlavním souboru main.cpp, který zpracuje vstupní argumenty z příkazového řádku a spustí příslušné procesy. K práci s formátem json je využita knihovna Nielse Lohmanna (\url{https://github.com/nlohmann/json}).

Pythonové skripty procházejí sobourový systém pomocí \verb|os.walk()| a vytvářejí a čtou soubory. Ve skriptu \verb|run_batch.py| je k dávkovému spouštění programu \verb|BP| použit modul subprocess, který umožňuje spustit libovolné množství instancí paralelně. Skript \verb|pandas_stats.py| k práci s databází výsledků používá statistickou knihovnu Pandas.

\section{Experimenty}

Na datasetu jsou zkoumány detektory příznakových bodů Harris, GFTT (neboli Shi-Tomasi), SIFT, SURF, FAST, ORB a MSER a deskriptory BRIEF, SIFT, SURF a ORB. Body nalezené a popsané těmito algoritmy jsou potom mezi jednotlivými obrazy přiřazeny a metodou na bázi RANSAC je z nich aproximována matice homografie. Jsou označeny body (páry bodů), které byly pro tuto aproximaci vzaty jako správné a ty,  které byly zavrženy jako chybně přiřazené.

\begin{figure}[!ht] 
	\centering
		\includegraphics[width=5in]{img/ex_ASTERIX_MSER_SIFT.png}
	\caption{Transformace zoom ze subsetu Asterix, detektor MSER,
		deskriptor SIFT} \label{ex_asterix}
\end{figure}

\begin{figure}[!ht] 
	\centering
		\includegraphics[width=5in]{img/ex_BELLEDONNE_FAST_ORB.png}
	\caption{Ukázka transformace zoom ze subsetu Belledonne, detektor FAST,
		deskriptor ORB}	\label{ex_belledonne}
\end{figure}

\begin{figure}[!ht] 
	\centering{
		\includegraphics[width=5in]{img/ex_ENSIMAG_SIFT_SIFT.png}}
	\caption{Ukázka transformace zoom ze subsetu Ensimag, detektor i 
		deskriptor SIFT} \label{ex_ensimag}
\end{figure}

\begin{figure}[!ht] 
	\centering{
		\includegraphics[width=5in]{img/ex_MONET_GFTT_SIFT.png}}
	\caption{Ukázka transformace rotace ze subsetu Monet, detektor GFTT, 
		deskriptor SIFT} \label{ex_MONET}
\end{figure}

V tabulkách \ref{tab_detperf} a \ref{tab_descperf} je uveden přehled celkových průměrných výkonností jednotlivých deskriptorů a detektorů. Tento přehled je získán vždy testováním uvedeného subsetu uvedenou metodou a všemi metodami z druhé kategorie. Tedy například skóre deskriptoru SURF je průměrem kombinace deskriptoru SURF a všech testovaných detektorů na daném datasetu. Jak je vidět v \ref{tab_detperf}, v celkové výkonnosti vede detektor ORB. Při bližším pohledu vidíme, že exceluje zejména na subsetech blur (rozostření), light (změna světelných podmínek) a res (změna rozlišení). Z toho lze usoudit, že tento detektor založený na algoritmu FAST je vůdči těmto změnám parametrů obrazu velmi robustní. Za povšimnutí stojí, že jeho varianta - samostatná implementace algoritmu FAST v openCV má na všech subsetech asi poloviční hodnocení. Z toho je zřejmé, že se výkonnost detekčního algoritmu může drasticky změnit drobnými úpravami parametrů a vylepšeními aniž by se změnil jeho princip. Detektor SURF ve všech disciplínách překonal SIFT, přestože vznikl jako jeho aproximace.

\input{tab_tex/tab_detperf}

Ve srovnání deskriptorů (tabulka \ref{tab_descperf}) naopak ORB, založený na algoritmu BRIEF zaostává nad svou samostatnou implementací. Jako deskriptor má SIFT nad SURF převahu ve statických scénářích (subsety blur, light, res).

\input{tab_tex/tab_descperf}

Ze srovnání kombinací (tabulky \ref{tab_comboperf_static} a \ref{tab_comboperf_dynamic}) je zřejmé, že všechny detektory mají nejlepší výsledky v kombinaci s deskriptory SIFT a SURF.

\input{tab_tex/tab_comboperf}

Při aplikaci v reálném čase na frekvenci 20Hz je na jeden celý cyklus uvažovaného systému k dispozici 0.05 vteřiny. Uvažujeme-li, že systém musí v každém cyklu provádět i jiné operace než detekci a popis příznaků, můžeme počítat s 0.025 vteřiny pro obě operace dohromady. Časy v tabulkách \ref{tab_dettimes} a \ref{tab_desctimes} představují dobu potřebnou pro nalezení příznaků v obou obrazech z testovaného páru, náročnost na jednom obraze bude tedy zhruba poloviční. Do této periody by se podle získaných dat žádná z kombinací zkoumaných metod nevešla. To je pravděpodobně způsobeno nedokonalým nastavením parametrů jednotlivých metod, vysokým rozlišením zpracovávaných obrazů a vysokým množstvím detekovaných příznaků (nebylo nijak omezeno), protože všechny porovnávané metody již byly nějakým způsobem v systémech pracujících v reálném čase nasazeny.

Z porovnání časů potřebných k detekci a popisu příznaků v tabulkách \ref{tab_dettimes} a \ref{tab_desctimes} lze vidět, že SIFT a SURF platí za svoji výkonnost o řád delším časem detekce před ostatními s výjimkou MSER a dokonce o dva řády delším časem výpočtu deskriptorů.
\input{tab_tex/tab_dettimes}
\input{tab_tex/tab_desctimes}

Dle tabulky \ref{tab_matchcount} produkuje při daném nastavení největší množství příznaků detektor ORB. Lze ale také vidět, že množství detekovaných příznaků nemá přímou souvislost s kvalitou aproximace matice homografie.

\input{tab_tex/tab_matchcount}

Grafy \ref{graph_zoom} a \ref{graph_rot} jsou boxploty zobrazjící střední hodnoty, minima a maxima výkonností jednotlivých kombinací metod na subsetech Monet a Asterix. Vidíme, že Asterix byl pro všechny metody obecně náročnější. Potvrzuje se dominance SIFT a SURF, ale velmi slušných výsledků dosahují i body nalezené pomocí MSER a ORB.

\input{graph_tex/graph_zoom}
\input{graph_tex/graph_rot}